---
ID: 12
post_title: Lähtökohdat
author: Roni
post_excerpt: ""
layout: page
permalink: >
  https://handbook.dude.fi/yleiset-kaytanteet/lahtokohdat
published: true
post_date: 2017-08-03 19:33:29
---
Erityisesti <em>teknisessä</em> työssä, mutta myös kaikessa muussakin Duden lähtökohdat ovat tärkeysjärjestyksessään:

1. <strong>Asiakkaat</strong> – Toteutusten tulee olla kenen tahansa helposti päivitettävissä, loogisia ja selkeästi rakennettavia kokonaisuuksia. Hyväkään koodi ei saa koskaan mennä käytettävyyden tai kaivatun ominaisuuden edelle! Asiakaslähtöisyyteen ei myöskään kuulu asiakkaan rankaiseminen huonolla koodilla tai asiakaspalvelulla, vaikka projekti olisi kuinka ikävä.

2. <strong>Joustavuus</strong> – Emme pidä kiinni irrelevanteista asioista tai laskuta minuutin tarkkuudella vaan joustamme tarvittaessa kohtuullisissa rajoissa. Tämä pätee erityisesti ylläpitoasiakkaisiin. Joustavuutta tulee harjoittaa myös yrityksen sisällä ja ajatella yhteistä hyvää sekä kaikkien etua, eikä tukeutua 100% omaan mielipiteeseen, preferenssiin tai tottumukseen.

3. <strong>Tarkoituksenmukaisuus</strong> – Tilatun tuotteen ja kaiken tekemisen on oltava tarkoituksenmukaista, sellaista mitä asiakas on tilannut, ei vähempää. Pyrimme kuitenkin ylittämään itsemme sekä asiakkaamme aina kun mahdollista.

3. <strong>Laatu</strong> – Duden pääpaino on tuottaa hyvää laatua ja sitä kautta lisäarvoa asiakkaalle, eli ei käytetä valmisteemoja, Bootstrapia tai muita lähtökohtaisesti muitakaan yleispäteviä frameworkeja. Valmiita lisäosia tai työkaluja voidaan käyttää, kunhan ne ovat yleisesti Duden hyväksymiä ja asiakkaan tarpeisiin hyviksi todettuja.
<blockquote>"Jos voit tehdä asian viidessä minuutissa, tee se samantien."</blockquote>