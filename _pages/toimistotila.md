---
ID: 33
post_title: Toimistotila
author: Roni
post_excerpt: ""
layout: page
permalink: >
  https://handbook.dude.fi/tyoskenteleminen-dudella/toimistotila
published: true
post_date: 2017-08-04 12:23:02
---
Toimistotila valikoidaan aina viihtyvyys etunenässä. Paikan pitäisi olla sellainen, jossa kukin dude viihtyy parhaimmillaan valtaosan päivästä ja vuodesta. Toimistoa saa kehittää mielensä mukaan, kunhan asioista keskustellaan porukalla ennen näkyviä muutoksia.

<h2>Siisteys</h2>
Jokainen huolehtii omien astioidensa tiskaamisesta sekä siitä, että niitä ei kerry joka nurkkaan.

Ruokia ei jätetä jääkaappiin pilantumaan, vaan katsotaan että tarjolla on tuoretta tavaraa. Muuten jääkaapin käyttö on vapaata.

Toimistoa ei tarvitse siivota, ellei erikseen innostu, sillä toimiston siivoaa säännöllisesti siivooja. Tavarat olisi kuitenkin hyvä pitää sellaisessa järjestyksessä, että ne eivät häiritse muita.

<h2>Musiikki</h2>

Toimiston kaiuttimista tulee soittaa asiakasystävällistä musiikkia (yleinen rock, 70-, 80-luku, radiohitit, jne.) taustamusiikkina. Musiikki on rock-painotteista, mutta sitä soitetaan laidasta laitaan.

Tähän tarkoitukseen on luotu muutama Spotify-soittolista:
<ul>
 	<li><a href="https://open.spotify.com/user/rolle-/playlist/0J11ocZ0b2OlVqc1pNOSdF">DUDE OFFICE RADIO - Positiivista, asiakasystävällistä taustamusiikkia</a></li>
 	<li><a href="https://open.spotify.com/user/rolle-/playlist/7pa8nmPlID8LbbRzkloG29">DUDE INSTRUMENTALS – Palaverimusiikkia</a></li>
    <li><a href="https://open.spotify.com/user/rolle-/playlist/5fA771O0dGZC6503dBlQXU">DUDE OFFICE SFW - Menevää & kaikille sopivaa</a></li>
</ul>

Näitä soittolistoja tai vastaavia yleispäteviä olisi hyvä pyörittää ”normipäivinä”, jolloin asiakkaita/ihmisiä ramppaa toimistolla - jos suinkin mahdollista.

Musiikki ei saa missään nimessä häiritä asiakastapaamisia tai puheluita. Muissa tilanteissa musiikin kuuntelu on vapaata oman maun mukaan.

Sekoilusoittolistaa <a href="https://open.spotify.com/user/rolle-/playlist/2Uqu1MqUhYHipkDGUX1HTh">DUDE OFFICE MINDFUCK - Mielipuolista - Yli 10h yhtä hulluutta</a> ei saa soittaa muulloin kuin tilapäisen mielenhäiriön iskiessä. Listalle on lisättävä hullut biisit ja korvamadot, joista haluaa eroon.

Tähän poikkeuksena tilanne, jolloin tarjous on mennyt läpi, jolloin on soitettava Daft Punkin <i>Get Lucky</i>:

https://www.youtube.com/watch?v=5NV6Rdv1a3I

<h3>Aiheeseen liittyviä bloggauksia</h3>

<ul>
<li><a href="https://www.dude.fi/talta-nayttaa-duden-kulma-muuttokuulumiset-jyvaskylan-ytimesta">18.8.2017: Tältä näyttää Duden kulma – muuttokuulumiset Jyväskylän ytimestä</a></li>
</ul>