---
ID: 73
post_title: Asiakaspalvelu ja tuki
author: Roni
post_excerpt: ""
layout: page
permalink: >
  http://handbook.dude.fi/tyoskenteleminen-dudella/asiakaspalvelu-ja-tuki
published: true
post_date: 2017-08-04 14:49:58
---
<p>Dudelle <b>asiakaslähtöisyys</b> on ykkösjuttu. Asiakkaalle vastataan ystävällisesti, ottaen asiakkaan toiveet ja tarpeet huomioon. 90% asiakaspalvelusta on teknistä tukea ja vaikka asiakas olettaa, että vastassa on tekninen henkilö, on puhuttava asiakkaan ymmärrettävää kieltä.</p>
<h3>Vasteajat</h3>
<p><b>Ylläpitoasiakkaat:</b> Sähköposteihin pyritään vastaamaan samana päivänä ja asia pyritään hoitamaan vuorokauden sisään. Mikäli asia on yli puolen tunnin operaatio ja kuukaudessa on tehty jo kohtuullinen määrä päivityksiä sivustolle, kommunikoidaan tarvittaessa lisätyöstä ja aikataulutetaan työ erikseen. Sovitusta aikataulusta ei tule poiketa, vaikka asiakas ei asiaa erityisemmin huomioisikaan.</p>
<p><b>Hosting-asiakkaat ja muut asiakkaat:</b> Sähköposteihin pyritään vastaamaan samalla innolla ja ripeydellä kuin ylläpitoasiakkaillekin, mutta sillä erotuksella, että viestittelyä lukuunottamatta kaikki on laskutettavaa työtä. Hienovaraisesti muistutetaan ylläpitopaketistamme tarvittaessa niitä, joilla on tiuhempaan päivitystarpeita, ajatellen asiakkaan omaa etua.</p>

<!-- wp:heading {"level":3} -->
<h3 id="vuoroviikot">Vuoroviikot</h3>
<!-- /wp:heading -->

<!-- wp:paragraph -->
<p>Teknisessä tuessa on käytössä vuoroviikot, jolloin yksi ihminen on päävastuussa asiakkaalle vastailussa. Tämä malli helpottaa muiden kehittäjien työviikkoa, kun ei tarvitse kärkkyä pirstaloida töitä sälän puolelle, joka pahimmillaan hidastaa meneillään olevan projektin edistymistä. Vuoroviikolla vastuussa oleva henkilö vastaa asiakkaalle niin pian kuin mahdollista ja delegoi tehtävät muille osaamisalueiden mukaan.</p>
<!-- /wp:paragraph -->

<!-- wp:paragraph -->
<p>Tehtävät delegoidaan sille, jolla on paras tietämys kyseessä olevasta asiasta ja jolta tehtävän suorittaminen käy vaivattomimmin. Vuoroviikon aikana tärkeintä on siis kommunikointi. Varsinaiset delegoidut tehtävät käydään läpi joka maanantai. Tehtävät hoidetaan lähtökohtaisesti FIFO-mallin mukaisesti (<em>first in, first out</em>).</p>
<!-- /wp:paragraph -->